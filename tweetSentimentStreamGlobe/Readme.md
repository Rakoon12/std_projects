![Ιόνιο Πανεπιστήμιο](../logo-ionio-black-150x150.jpg)

# Sentiment Analysis on Twitter


## Εκφώνηση
Το πεδίο του Sentiment Analysis διαθέτει ένα μεγάλο εύρος εφαρμογών στα ηλεκτρονικά μέσα κοινωνικής δικτύωσης. Για παράδειγμα, στο Twitter ανάλογα με το/τα tweets που συλλέγει η εκάστοτε εφαρμογή και βάσει του γεωγραφικού προσδιορισμού του κάθε χρήστη, αναλύεται και ποσοτικοποιείται το συναίσθημα που εμπεριέχεται.

### Μέρος Α
Στο αποθετήριο (repository) [https://github.com/twitterdev/twitter-stream-globe](https://github.com/twitterdev/twitter-stream-globe) είναι διαθέσιμος ο κώδικας και οι οδηγίες για την real-time εφαρμογή: [http://twitter-stream-globe.herokuapp.com/](http://twitter-stream-globe.herokuapp.com/).
Στο συγκεκριμένο παράδειγμα, εάν το συναίσθημα είναι θετικό, η ακτίνα που εκπέμπεται είναι κίτρινη ενώ εάν είναι αρνητικό, είναι κόκκινη. Στόχος αυτής της εργασίας είναι να τροποποιήσετε τον κώδικα έτσι ώστε να υπάρχει διαβάθμιση σε κάθε θετικό ή αρνητικό συναίσθημα που οπτικοποιείται, π.χ.: **έντονα αρνητικό συναίσθημα** με κόκκινο χρώμα, **αρνητικό συναίσθημα** με πορτοκαλί χρώμα, **θετικό συναίσθημα** με κίτρινο χρώμα, **έντονα θετικό συναίσθημα** με πράσινο χρώμα.

### Μέρος Β
Μεταφράστε στα ελληνικά και **ενσωματώστε** (fork/commit/pull request) τις λέξεις που υποδηλώνουν συναισθήματα στο αντίστοιχο αρχείο, σύμφωνα με τις οδηγίες που παρέχονται αναλυτικά στο [https://github.com/diogenisAl/std_projects/tree/master/tweetSentimentStreamGlobe/partB](https://github.com/diogenisAl/std_projects/tree/master/tweetSentimentStreamGlobe/partB).

## Βαθμολόγηση
* Η εφαρμογή λειτουργεί και υπάρχει διαβάθμιση στα χρώματα ανάλογα με το συναίσθημα που εκπέμπεται (**έως 6 μονάδες**).
* Μετάφραση στα ελληνικά των συναισθηματικά φορτισμένων λέξεων και ενσωμάτωσή τους στο αρχικό αρχείο (έως **+2 μονάδες**, ανάλογα με το πλήθος των μεταφρασμένων λέξεων και την ποιότητα της μετάφρασης).
* Αν η εφαρμογή αξιοποιήσει περαιτέρω τεχνολογικές δυνατότητες και καινοτομίες, θα υπάρχει και η αντίστοιχη προσαύξηση στη βαθμολογία (**+bonus**).

## Διαδικασία
* Δημιουργήστε ένα αντίγραφο του αποθετηρίου [https://github.com/diogenisAl/twitter-stream-globe](https://github.com/diogenisAl/twitter-stream-globe) στον λογαριασμό σας.
* Για κάθε παραδοτέο, θα πρέπει να δημιουργείτε ένα νέο κλαδί (**branch**) και στη συνέχεια να κάνετε ένα αίτημα ενσωμάτωσης (**pull request**) το οποίο θα συνοδεύεται από περιγραφικό τίτλο και σχόλιο.

## Παραδοτέο 1
* Δηλώστε τις παρεμβάσεις που θα κάνετε (π.χ. τα χρώματα που θα χρησιμοποιήσετε για να περιγράψετε τις διαβαθμίσεις των συναισθημάτων).
* Δηλώστε τις λέξεις που θα μεταφράσετε από το αντίστοιχο αρχείο, λαμβάνοντας υπόψη τις δηλώσεις/δεσμεύσεις των υπόλοιπων συμφοιτητών σας.

## Παραδοτέο 2
Ο κώδικας του αρχείου που ορίζει τη διαβάθμιση των συναισθημάτων και τα χρώματα των ακτίνων που δηλώσατε στο **Παραδοτέο 1**.

## Παραδοτέο 3
Οι μεταφρασμένες λέξεις των συναισθημάτων που δηλώσατε στο **Παραδοτέο 1**.

## Οδηγίες
Για το **Μέρος Α**:
- [x] Στο παραπάνω **[αποθετήριο](https://github.com/twitterdev/twitter-stream-globe)** 	περιγράφονται τα βήματα για να εγκαταστήσετε την εφαρμογή (1) τοπικά ή/και (2) **διαδικτυακά**. Στη δεύτερη περίπτωση, μπορείτε να κάνετε κατευθείαν deploy την εφαρμογή στην πλατφόρμα Heroku (για τη συγκεκριμένη πλατφόρμα δίνονται οδηγίες παρακάτω), ωστόσο, για να έχετε τη δυνατότητα να διαχειριστείτε καλύτερα τις τροποποιήσεις στη συγκεκριμένη άσκηση, προτείνουμε **πρώτα** να αντιγράψετε τα αρχεία της εφαρμογής σε ένα δικό σας αποθετήριο στο **[Github](https://github.com/)** (π.χ. μέσω **fork**),  να τα τροποποιήσετε και από εκεί να τα κάνετε deploy στο Heroku.
- [x] Η πλατφόρμα **[Heroku](https://www.heroku.com/)**, η οποία συνεργάζεται και με το Github 	[https://blog.heroku.com/heroku_github_integration](https://blog.heroku.com/heroku_github_integration) προσφέρει δωρεάν υπηρεσίες web hosting σε ssl.
- [x] Θα χρειαστείτε να αξιοποιήσετε την πλατφόρμα **[PubNub](https://admin.pubnub.com/#/login)** (είναι επίσης δωρεάν).
- [x] Θα χρειαστείτε λογαριασμό στο **Twitter**.

Για το **Μέρος Β**:
- [x] Ακολουθείστε τα βήματα όπως περιγράφονται αναλυτικά στο [https://github.com/diogenisAl/std_projects/tree/master/tweetSentimentStreamGlobe/partB/](https://github.com/diogenisAl/std_projects/tree/master/tweetSentimentStreamGlobe/partB/).
